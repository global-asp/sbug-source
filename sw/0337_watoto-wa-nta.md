# Watoto wa nta

##
Hapo zamani za kale, paliishi familia yenye furaha.

##
Hawakugombana hata kidogo. Watoto waliwasaidia wazazi nyumbani na shambani.

##
Lakini, walikatazwa kwenda karibu na moto.

##
Walifanya kazi zao zote usiku. Hii ni kwa sababu walikuwa wameumbwa kwa nta.

##
Lakini, kijana mmoja alitamani kwenda nje wakati wa mchana.

##
Siku moja tamaa ya kwenda nje ikazidi. Wenzake wakamwonya asiende juani. Lakini, hakusikia.

##
Aliyeyuka kwa sababu joto lilikuwa kali.

##
Watoto wa nta walihuzunika walipoona kaka yao akiyeyuka.

##
Wakapanga jambo fulani. Walichukua nta iliyoyeyuka wakatengeza ndege.

##
Wakamweka ndege huyo juu ya mlima mrefu.

##
Jua lilipochomoza asubuhi, akapeperuka akiimba kwa furaha.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Mutugi Kamundi
* Language: sw
