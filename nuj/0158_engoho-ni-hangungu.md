# Engoho ni Haŋungu

##
Hale hale, engoho ni Haŋungu
byamenyanga ŋalala n'enyuni
ejindi mu dembe.
Jaholeranga ŋalala hiisi hiitu .

##
Ehiseera hyola ng'enjala egwa
hu hyalo.
Haŋungu yaali
n’ohugenderanga ŋale nyo
ohwendula emere. Era yagaluha
nedembile. Nga Haŋungu
yiroma engoho yiti, Huli
n'ohwendula engeri enyangu
ey’ohugenda.

##
Olufanyuma lw’ohuŋenyuha,
engoho yasuna ehiŋeego
ehyene ehiraŋi. Ng'aŋo
yitagiiha ohusoloonga amooya
g’enyuni jahye ejafa.
Ni yahena ng'eroma Haŋungu
yiti, "Hahutungire amooya gano
hu mabaŋa geefe hamunga
hinatuŋe egenda enyangu.

##
Hu hyalo ohwo, Haŋungu
yoŋene nj’eyaali n'episyo. Kale
nj'eyeherera ohutunga. Era
ŋaweene aŋo ni yahena
yaguluha n’amabaŋa gaayo
amaŋoono ng'ereha engoho
ŋaasi n'ehituunga agaayo.
Ŋabitaŋo ehiseera hitotono
ng'engoho yidemba ohutunga.
Ng'aŋo yireha episyo hu kabada
yitiina mu fumbiro ohutegehera
abaana baayo emere.

##
Naye enyuni ejindi jaali jiweene
Haŋungu ni yiguluha. Olw'ehyo
jasunga engoho ejasiheho
episyo joosi jetungireho
amabaŋa. Engoho nga yiganya.
Siŋabita hiseera hireeŋi
ng'enyuni joosi jetungira
amabaŋa jitagiha ohuguluha
mu bbanga.

##
Era enyuni esembayo
niyagobosa episyo, engoho
siyaliŋo. Abaana bengoho
baŋamba episyo nga batagiiha
hweguduhisa.
Nibademba omugudulo, baleha
episyo jana mumujehe.

##
Era enyuni esembayo
niyagobosa episyo, engoho
siyaliŋo. Abaana bengoho
baŋamba episyo nga batagiiha
hweguduhisa.
Nibademba omugudulo, baleha
episyo jana mumujehe.

##
“Peemo olunaku lulala,” Engoho
yegayirira Haŋungu.
“olufanyuma k’otunge olubaŋa
lulwo nolunaku lulala,” Haŋungu
poyagoboyemo. Naye singa
sofuna pisyo yange, oja
hundiŋamo omwanawuwo
mulala, “ga kotiine ofune
ebiryo.”

##
Haŋungu niyaaja nibuhyeye,
yagaana engoho nehisagula hu
sagula mumujehe, episyo
netaboneha.
Haŋungu yehire ŋaasi nga
enyangula ahagoho halala.

##
Era ohuŋwa olwo, hisi oru
Haŋungu eboneha, yagana
engoho n’esagula mumujehe
niyendula episyo.
Buli olu Haŋungu eboneha,
engoho elabula owaana bwayo,
“muŋwe muhirafu”
Era bugoboramo: “sihuli basiru,
hunadulume.”

##
* License: [CC-BY]
* Text: Ann Nduku
* Illustration: Wiehan de Jager
* Translation: Ivan Kaibo
* Language: nuj
