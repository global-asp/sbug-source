# Lwaki Wanvubu Azira Bwoya

##
Lwali lulala, Wakayima bwe yali atambulira ku mwalo ogwo mwiga.

##
Wanvubu yeena yaliyo, nga ali kutambulatambula eno bwalya ku isubi lya kilagala eilungi.

##
Wanvubu tiyabona ati Wakayima yali agho era mu butali bugenderere yaaniina ku kigere kya Wakayima. Wakayima yaatandiika okuvuma Wanvubu, "Iwe Wanvubu! toli kubona nga oli kunniina ku kigere?

##
Wanvubu yeetondera Wakayima, "Nkweghembye binsobeire. Tikuboine. Bambi nsonhigha!" Aye Wakayima nga tawuliriza era yaakaabukira Wanvubu, "Okikoze mu bugenderere! Lulala, oidha kukibona! Oidha kusasula!"

##
Wakayima yaaja bwa kunoonia Muliro era yakoba, "Ja, yokya Wanvubu bwanavaayo mu maadhi okulya eisubi. Anniinieku!" Muliro yairamu, "Ghazira buzibu, Wakayima, mukagwa. Ndidha kukola nga bwokobye."

##
Luvainhuma, Wanvubu yali ali kulya isubi ghalaku okuva ku mwiga meeni, "whooshi!" Muliro yaatumbuga ennimi. Ennimi dhaatandiika okwokya enviiri dha Wanvubu.

##
Wanvubu yaatandiika okulira era yaalumuka okuja mu maadhi. Enviiri dhe dhonadhoona dhaaya omuliro. Wanvubu yaasigala nga ali kulira, "Enviiri dhange dhiyiire mu muliro! Enviiri dhange dhonadhoona dhigiire! Enviiri dhange ennungi!"

##
Wakayima yaaba musanhufu kuba enviiri dha Wanvubu dhiyiire. Era na buti, okutya omuliro, kwaleetesa Wanvubu obutagya ghala okuva ku maadhi.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Cornelius Wambi Gulere
* Language: xog
