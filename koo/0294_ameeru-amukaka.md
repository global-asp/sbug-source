# Ameeru A'mukaka

##
Akalima k'amukaka kabya kiwene ndeke. Omuli omuhemba, obulho, haima n'omuhogo. Aliriryo ibwa ekikasinga w'ameero, otusukali otwerire. Ibwa mukaka nomwanabya awite abitsikulhu banene, injye inganasi omwambitha kuninjye mwanzibwa wiwe. Inyakambirikira ewiwe kandi inyakambwire okwa tumbitha twiwe. Kyonga hali embitha nguma isalyatambwira: ameeru iwe ngakerereya wahayi.

##
Neryo kiro kighuma munalhangira ekithiri kiwe ikine okwatwisi okwabuthala. Nanabya namamubulia indi ibwa ekithiri nikyaki mukaka? Inyakasubamu, "eyo nimbitha yaghe". Hakuhi n'ekithiri habya ihane amababi awa mukaka abya inyanemubindulikania. Neryo namaibulya, "ibwa amababi aya niaki mbwino, mukaka?" Mukaka inyakwama ky'ambwira ati, "eyo nimbitha yayi".

##
Mukyabya ekyeriswekya ingathalangira mukaka, amasukali, n'amababi kandi n'ekithiri eribihira hauma. Neryo mukaka mwanyithibithako ati ngaghende eyiri mama. "Mukaka, chisi chisi leka ngalhangire kuwukathekatheka neritalikirira amasukali..." Iwe mwana, leka erinzatisya, ghenda eyiri mama waghu nkokunabirikubwira. Mukaka amabya abirihatikana, neryo munakulika namaghenda.

##
Nabere ingasubulha namasangana mukaka inyanikere okwabuthalha kyonga ekithiri, namasukali haima namababi sibikiriho. Namabulya, "ibwa mukaka ekithiri, namasukali n'amababi... byayirehayi? Mukaka mwakwama kyasubamu, "esyo nimbitha syayi". Neryo munayibulhabulha!

##
Habere hahwa biro bibiri, mukaka mwanyithuma eriyenda omusokolho wiwe w'ekathi. Nabere ingakingulha olhuyi neryo munowa akabeho k'amasukali awerire. Omwakathi neryo namalhangira ekithiri ky'amukaka ikinaswikire kwakablangiti. Neryo namsumba erilebererya omw'akithiri. Ahaaa... neryo namowa akibeho ky'ameeru.

##
Neryo namowa omulenge w'amukaka amabirikira, " ukakolhaki kawamasibayo, ndethere omutso waghi lhuba". Neryo namanguhya omutso w'amukaka. "Ukabehererayaki kwawamayisekererya?" mukaka mwabulya. Neryo namaminya indi mukaka mwalhangira inganemuseka ngokunamabirifumbula embitha yiwe.

##
Ekindi kiro mukaka abere abiryasa erisalebya mama, neryo munayiwusa ewiwe namayalebya omw'akithiri kiwe. Namalhangire mw'ebisaki ebyerire. Namakuthulha kw'alighuma, neryo namabisalyo omwalhukimba. Neryo namaghenda eyihya omwabalazi ekanyuma. Namalirya lhubalhuba, umhhh obutamu.

##
Ekindi Kiro, mukaka abere inyane omwakalima kiwe, neryo munanyonya, nerisoba eritasayalebya omwa kithiri ky'amukaka. Namasangana awosi inyabiryera. Namalhusako awali ng'ani, neryo munahirawo omw'alhukimba. Neryo nkanimusoba, munowa mukaka akakoholha. Namakwama kucheribisa amasukali womwakiteteya, neryo namalhaba kumukaka.

##
Ekindi kiro, kyabya kiro ky'akathale. Mukaka mwabuka omwankyacha akayaulya ameru haima n'omuhogo omwakathale. Mungatanghuha eriyamulebya, kyonga isanangayitsunga eritindiyamulebya nganemutalengekania okwa masukali.

##
Neryo ibwa omwigholhogholho, mama, n'athatha, haima n'amukaka mubambirikira. Neryo munaminya ikikaleka ibambirikira. Mubanyikalya neerinyikanirya. Nabere nayawotsere, munatwamu indi sinangathasiba okumukaka, kutse mama rundi thatha, rundi mundu wosi wosi.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Amos Mubunga Kambere
* Language: koo
