# Ameeru A'mukaka

##
Akalima k'amukaka kabya kiwene ndeke. Imuli omuhemba, obulho, haima n'omuhogo. Aliriryo ibwa ekikasinga w'ameero, othusukali othwerire. Ibwa mukaka nomwanabya awithe abitsikulhu banene, ingye inganasi omwambitha kuningye mwanzibwa wiwe. Inyakambirikira ewiwe kandi inyakambwira okwa thupitha thwiwe. Kyonga hali embitha nguma isialy'athambwira: ameeru iwe ngakereraya wahayi.

##
Neryo kiro kighuma munalhangira ekithiri kiwe ikine okwathwisi okwabuthala. Nanabya namamubulia indi ibwa ekithiri nikyaki mukaka? Inyakasubamu, "eyo nimbitha yaghe". Hakuhi n'ekithiri habya ihane amababi awa mukaka abya inyanemubindulikania. Neryo namayibulya, "ibwa amababi aya niaki mbwino, mukaka?" Mukaka inyakwama ky'ambwira ati, "eyo nimbitha yayi".

##
Mukyabya ekyeriswekya ingathalangira mukaka, amasukali, n'amababi kandi n'ekithiri eribihira hauma. Neryo mukaka mwanyithibithako athi ngaghende eyiri mama. "Mukaka, kyisi kyisi leka ngalhangire kuwukathekatheka nerithalikirira amasukali..." Iwe mwana, leka erinzathisya, ghenda eyiri mama waghu nkokunabirikubwira. Mukaka amabya abirihathikana, neryo munakulika namaghenda.

##
Nabere ingasubulha namasangana mukaka inyanikere okwabuthalha kyonga ekithiri, namasukali haima namababi isibikiriho. Namabulya, "ibwa mukaka ekithiri, namasukali n'amababi... byayirehayi? Mukaka mwakwama kyasubamu, "esyo nimbitha syayi". Neryo munayibulhabulha!

##
Habere hahwa biro bibiri, mukaka mwanyithuma eriyenda omusokolho wiwe w'ekathi. Nabere ingakingulha olhuyi neryo munowa akabeho k'amasukali awerire omwakathi neryo namalhangira ekithiri ky'amukaka ikinaswikire kwakabbulangiti. Neryo namasumba erilebererya omw'akithiri. Ahaaa... neryo namowa akibeho ky'ameeru.

##
Neryo namowa omulenge w'amukaka amabirikira, "ukakolhaki kawamasibayo, ndethere omutso waghi lhuba". Neryo namanguhya omutso w'amukaka. "Ukabehererayaki kwawamayisekererya?" mukaka mwabulya. Neryo namaminya indi mukaka mwalhangira inganemuseka ngokunamabirifumbula embitha yiwe.

##
Ekindi kiro mukaka abere abiryasa erisalebya mama, neryo munayiwusa ewiwe namayalebya omw'akithiri kiwe. Namalhangira mw'ebisaki ebyerire. Namakuthulha kw'alighuma, neryo namabisalyo omwalhukyimba. Neryo namaghenda eyihya omwabalazi ekanyuma. Namalirya lhubalhuba, umhhh obusihe bunene.

##
Ekindi Kiro, mukaka abere inyane omwakalima kiwe, neryo munanyonya, nerisoba erithasiayalebya omwa kithiri ky'amukaka. Namasangana awosi inyabiryera. Namalhusiako awali ng'ani, neryo munahirawo omw'alhukimba. Neryo nkanimusoba, munowa mukaka akakoholha. Namakwama kukyeribisa amasukali womwakiteteya, neryo namalhaba okumukaka.

##
Ekindi kiro, kyabya kiro ky'akathale. Mukaka mwabuka omwangyakya akayaghulya ameru haima n'omuhogo omwakathale. Mungathanguha eriyamulebya, kyonga isinangayitsunga erithindiyamulebya nganemuthalengekania okwa masukali.

##
Neryo ibwa omwigholhogholho, mama, n'athatha, haima n'amukaka mubambirikira. Neryo munaminya ekikaleka ibambirikira. Mubanyikalya neerinyikanirya. Nabere nayawotsera, munathwamu indi sinangathasiba okumukaka, kutse mama rundi thatha, rundi mundu wosi wosi.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Amos Mubunga Kambere
* Language: koo
