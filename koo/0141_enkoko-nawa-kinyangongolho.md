# Enkoko nawa Kinyangongolho

##
Engoko nawa Kinyangongolho babya banywani. Aliriryo ibakabera amalingwatha. Kiro kighuma mubathwamo erisatha akapira bangalhangira oyuwasi kubo nganindi.

##
Neryo mubaghenda omwakisathiro kyomupira. Wangoko amathibitha kutsibu, kyonga wakinyangongolho amamusingya erithibitha. Wangoko mwapika kutsibu hali, kyonga kinyangongolho iyo mwapika ibwa hali kutsibu. Neryo wangoko amatsuka eriyitsumanga neriyibughanganisya.

##
Neryo bamathwamu erisatha esya peneti. Eritsuka Kinyangongolho mwatsuka omwagolo. Wangoko mwateba golo nguma. Omurundi wakabiri, Wangoko nayo amaya omwagola.

##
Kinyangongolho amapika neryo amateba egolo. Kandi amatasakyanga neryo amateba, kandi amakolesya n'omuthwe neryo amateba, erilebya kinyangongolho inyamabiriteba esyagolo ithano.

##
Wangoko amatsuruma kwanamathalemwa, nerisingwa nabi. Kinyangongolho amakwama kyasekerera munywani wiwe ahabwerithasingwa.

##
Neryo wa'Ngoko nekinigha kinene, amathanda obunu neryo amasokolha nerimera wa Kinyangongolho.

##
wa'Ngoko abere anemughenda akasuba eka, amasangana mama wa kinyangongolho. Mama wakinyangongolho amabulya oko, "wanabwene omwana waghe kinyangongolho?" Wankoko mwayihunira. Mama wa Kinyangongolho neryo amatsuka eribya nobulighe.

##
Neryo mama wa Kinyangongolho mwowa akalenge kake ikanemubugha kati, "mama unzunire". Mama we Kinyangongolho amahulikirira ndeke, eriyowa akalenge ikakalhwa omwanda ya wa'Ngoko.

##
Mama wa Kinyangongolho mwabirikira, "mwanawange, kolesaya amaghezi awembaghane," Ebinyangongolho bikabeha kutsibu neryo ibyalhuma omonda. wa'Ngoko neryo akendilhwalha omonda.

##
wa'Ngoko mwatsuka erisalha, nerituruka. Abirisalha kandi inyadola ebisalho, nerithwa esyatsihya nerikoholha, ekinyangongolho kikabeha.

##
wa'Ngoko mwakoholha kutsibu nerisalha kuhika ahasalira ekinyangongolho. Neryo mama wa Kinyangongolho haima n'omwana wiwe muba kulhulhukira omwa muthi eribisama wa'Ngoko.

##
Neryo erilhwiririra naho, wa'Ngoko, na wa'Kinyangongolho bwabiribya buyighu.

##
* License: [CC-BY]
* Text: Winny Asara
* Illustration: Winny Asara
* Translation: Amos Mubunga Kambere
* Language: koo
