# Enkoko nawa Kinyangongolho

##
Enkoko nawa Kinyangongolho babya banywani. Aliriryo ibakabera amalingwata. Kiro kighuma mubatwamo erisatha akapira bangalhangira oyuwasi kubo nganindi.

##
Neryo mubaghenda omwakisambiro kyomupira. Wankoko amathibitha kutsibu, kyongo wakinyangongolho amamusingya erithibitha. Wankoko mwapika kutsibu hali, kyonga kinyangongolho iyo mwapika ibwa hali kutsibu. Neryo wankoko amatsuka eriyitsumanga neriyibughanganisya.

##
Neryo bamatwamu erisatha esya peneti. Eritsuka Kinyangongolho mwatsuka omwagolo. Wankoko mwateba golo nguma. Omurundi wakabiri, Wankoko nayo amaya omwagola.

##
Kinyangongolho amapika neryo amateba egolo. Kandi amatasachanga neryo amateba, kandi amakolesya n'omutwe neryo amateba, erilebya kinyangongolho inyamabiriteba esyagol itano.

##
Wankoko amatsuruma kwanamathalemwa, nerisingwa nabi. Kinyangongolho amakwama kyasekerera munywani wiwe ahabweritasingwa.

##
Neryo wa Nkoko nekinigha kinene, amatanda obunu neryo amasokolha nerimera wa Kinyangongolho.

##
Wankoko abere anemughenda akasuba eka, amasangana mama wa kinyangongolho. Mama wakinyangongolho amabulya wa Nkoko, "wanabwene omwana waghe kinyangongolho?" Wankoko mwayihunira. Mama wa Kinyangongolho neryo amatsuka eribya nobulighe.

##
Neryo mama wa Kinyangongolho mwowa akalenge kake ikanemubugha kati, " mama unzunire". Mama we Kinyangongolho amahulikirira ndeke, eriyowa akalenge ikakalwa omwanda ya wa Nkoko.

##
Mama wa Kinyangongolha mwabirikira, "mwanawange, kolesaya amaghezi awembaghane," Ebinyangongolho bikabeha kutsibu neryo ibyalhuma omonda. Wankoko neryo akendilwalha omonda.

##
Wankoko mwatsuka erisalha, nerituruka. Abirisalha kandi inyadola ebisalho, neryo esyatsihya nerikoholha, kinyangongolho kikabeha.

##
Wankoko mwakoholha kutsibu nerisalha kuhika ahasalira ekinyangongolho. Neryo mama wa Kinyangongolho haima n'omwana wiwe muba kulhulhukira omwa muti eribisama Wankoko.

##
Neryo irilhwiririra naho, Wankoko, na Wakinyangongolho bwabiribya buyighu.

##
* License: [CC-BY]
* Text: Winny Asara
* Illustration: Magriet Brink
* Translation: Amos Mubunga Kambere
* Language: koo
