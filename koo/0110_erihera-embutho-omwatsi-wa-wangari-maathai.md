# Erihera embutho: Omwatsi wa Wangari Maathai

##
Omwakyaro kighuma, okwamalambo owokwakitwa kya Kenya omwe Africa eyikasira elhuba, yabya omumbesa inyakasiba omwirima na mama wiwe, Erina liwe abya Wangari.

##
Wangari inyanzire eribya eyihya. Omwirima ly'ebyalya inyatakulha ekithaka omwa kipanga kiwe. Neryo inyakahera embutho omwa mahya omwamuthaka.

##
Omusika inyanzire obuthuko bwenkyakya. Neryo bukira omuigholhogholho akaminya ati esaha yerikulhuka yamahika. Neryo inyakakwama akayira akakalhaba okwamisike y'amalima, nerisoka esyanyusi.

##
Wangari abya mumbesa w'amange, isyangalinda erighenda omw'itendekero. Kyonga mama na thatha wiwe babyabanzire inyakilha eka eribawatikya. Abere ahika emyaka musanju mukulhu wiwe mwa sonasona ababuthi ati bamuleke aghende angatsuka erisoma.

##
Mwanza ekisomo! Wangari mwaminya bindu binene habwerisoma bitabu binene. Mwakolha ndeke omwa masomo neryo abakulhu bamamusaba eriyasomera omw'Amarica. Wangari mwabunyahirwa! Mwanza eriyitheghererya eby'ekihugho kyosi.

##
Okwa University om'America Wangari mwasoma bindu binene. Mwasoma okwabithi ngokubikalhasa nerikulha. Neryo nayo amibuka ngokwakulha: erisatha emisatho haima nabaghalha babo ahisi yebitsutsu omwabibira by'emisithu y'ekenya.

##
Eyanasomera kutsibu mwasa akalangire kwanzire abandu b'ekenya. Mwanza erilhangira ati nabo bakayira obughabe, neribya netseme. Ekisomo kinene ikikaleka iny'ibuka abandu biwe ab'Africa.

##
Abere aghunza ekisomo kiwe, mwasuba ewabu Kenya. Mwasangana ekihugho ikyabirihinduka. Amalima inyabirikanya. Emithi eyesyangwe siyichiriyo. Abandu banene nibanaku n'abana bakahwa n'enzalha.

##
Wangari mwaminya ekyerikolha. Mwatsuka erisomesya abaghole erihera emithi. Neryo yabirikulha mubatsuka erighuliayo, neritunga esyambulho esyeriwatikya ebihanda byabu. Abaghole mubayisyetha. Wangari mwabawatikya eriyira amani neriyikolera.

##
Obuthuku bwamabya bwabirilhaba emithi yaherawa yamahinduka misithu, kandi nesyanyusi syamatsuka erisenda kutsibu. Omwatsi w'omumbesa Wangari mwaminyikalha omwa Africa yosi. Munabwire obutabarika bwemithi bwamabiriherwa erilhwa omwambutho ya Wangari.

##
Erikolha kutsibu lya Wangari mulyaminywa nekihugho kyosi. Neryo mubamuha ewasinjya eyembaghane. Mubamwambalya Omudali ow'Obuholho. Mwabya Mughole w'okubanza omw'Africa erimbalibwa omudali oyo.

##
Wangari mwaholha 2011, Aliriryo tukabya tukalangira omuthi owiwene, neryo tukibuka omughole Wangari.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Amos Mubunga Kambere
* Language: koo
