# W'ankoko na W'isamba

##
Kera kera, iya wankoko na w'samba babya banywani. Kandi babya bikere n'obuholho nebindi binyonyi. Aliriryo wankoko n'awisamba sibyabya byasi eriwulhuka.

##
Kiro kighuma, enzalha muyawa omwakihugho. W'isamba inyakaghenda lhughendo lhuli erirondia akalyo. Erisamba irikasubulha iryabirilhuha. "Nikwa ibwa hanatholere ihabya enzira eyirghenderamu" Isamba mwalengekania.

##
Wankoko abere akabuka amasa nekihanulho. Amatsuka erisorokya ebeya ebikathoghonga okwasindi nyonyi. Neryo amabwirasyo ati, "tulhandikanaye ebyeya neribiwatikania okwabyetu" wankoko amahanulha, "obundi byanganaleka itwa wulhuka"

##
Erisamba lyeryanabya liwite enginzo eyikalhanda, neryo lyamatsuka eriyirandira kwebyeya. W'isamba mwayikolhera ebipupa bibiri ebiwene, neryo amawulhuka omwamwanya hali. W'ankoko nayo neryo amayibweka enginzo neryo amatsuka erilhanda, ibwa neryo amalhuha. Wankoko amasingha enginzo yokwa kabanda akatibitha omwa jokoni eriyahukira otwana twiwe.

##
Ebindi binyonyi byabere byalangire iya W'isamba akawulhuka omwamwanya, mubyasaba W'ankoko yenginzo nabyo byangayikolera ebipupa. Neryo katuku kake, enbinyonyi byamatsuka erisulha omwamwanya neriwulhuka.

##
Neryo enyonyi eyawunzerera erilhanda yabere yikasubulya enginzo, muyitasangana W'ankoko yahakuhi. Muyasighira enginzo y'obwana bwe w'ankoko. Neryo bwamatsuka erisatha omwanginzo, bwebere bwalhuha erisatha, bwamasighayo omwamusenyi.

##
Omwitungi, W'isamba amasubulha. Amasaba enginzo yiwe akatasyalhanda neribazirira ebyeya biwe ebyabya ibirimusunukalha habwo olhughendo lhuli. W'ankoko mwalebya okwa kabanda ahababya bakabikayo, siyiriho! Amalebye omwajokoni, siyiriyo, amalebya n'omwabalanzi, namo yamabya isiyirimo. Enginzo neryo yamabulirana.

##
"Tasamba kiro kiwuma" W'ankoko akayisengerezeya Erisamba. Ngendibanayo neryo wangabazirira ebyeya byaghu neriyarondia ebindi byalya. "Kale basi, kiro kiwuma kisa", W'isamba amaligha. "Wamabirilemwa iribana enginzo yaghe, ukendimbererya kawuma okwatwana twaghu mwandihi yenginzo yaghe. Sihali kabusa.

##
W'isamba abere akasubulha ekiro kyakabiri, akasangana W'ankoko inyanemukwesa omusenyi akarondia enginzo. Neryo enginzo muyitabanika. W'isamba mwawulhuka neriyabakulha akana kawuma okwatwana tw'enkoko. Neryo kyalekire bulikiro erisamba likabya likabanika ahali esyankoko, sikasangawa isinemukwesa sikarondia enginzo yabene.

##
W'ankoko akabya akalhangira ekitsutsu kyebipupa bya W'isamba, neryo yikapwirira otwana twayo, tubisame omwabithi kusangwa Isamba akendituheka. Otwana nato tikabugha tuthi, "nethu situli bachiru, tukenditibitha".

##
* License: [CC-BY]
* Text: Ann Nduku
* Illustration: Wiehan de Jager
* Translation: Amos Mubunga Kambere
* Language: koo
