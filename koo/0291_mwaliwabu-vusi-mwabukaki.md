# Mwaliwabu Vusi Mwabukaki?

##
Kiro kighuma omwankyacha, mukaka wa Vusi mwamubirikira, "Vusi, mwanithu thwalha eriya lino ly'ababuthi baghu. Bakendikolha mw'omugati wobugheni bwa mwaliwenyu".

##
Abere anemughenda, Vusi mwasangana abalwana babiriri ibanemuthoghongya ebiwuma. Omulwana mughuma mwabakulha eriya neryo amaliwusa omwa muthi. Neryo eriya ly'amatulika.

##
Bathami mwamakolha byahi? Vusi mwalhaka. "Eriya lilhwe ly'eriyakolha omugati. Omugati niwobugheni bwamwaliwethu. Nikwa obo mwaliwethu akendibugha atiki omugati amabulhaho?"

##
Abalhwana muba kwira Vusi y'obulighe. "Sitwangawatikya okwikolha omugati, aliwe twanganakuha omwigho mwaliwenyu akendisyabya akaghenderera kuwo." Omughuma okwabalwana mwabugha atya. Neryo Vusi mwaghendeleya nolhunghendo lwiwe.

##
Abere animughenda mwasangana abalhume babiri ibanemuhimba enyumba. Omulhume mughuma amasaba Vusi, "twangahimbisya omutso waghu oyo?" Omutso abya isaghumire, neryo mwabunika.

##
"Mwamakolha wahi inywe bathahi" Vusi mwapura. "Omutso oyo alhwe kihembo ky'amwaliwethu. Abalhwana mubathula eriya eryanatwalha eriyakolha mw'omugathi. Omugati abya w'obugheni bwamaliwethu. Neryo hatya, sihakiri mugati, sihakiri eriya, kandi sihakiri ekihembo ky'omutso. Obo mwaliwethu akendibugha atiiki?"

##
Abahimbi mubakwira Vusi y'obulighe. "Sitwangabana omugati, aliryo imaya omuyonga wutwalire mwaliwenyu". Vusi mwimya omuyonga neryo amaghendeleya nolhughendo lhwiwe.

##
Omwanzira, Vusi mwasangana omulisya haima n'ende yiwe. "ibwa kawuwithe omuyonga siwangahererya ende yaghe?" Ende neryo muyowa omuyonga inyabiresiha neryo yamaunza owosi.

##
"Nibwa iw'ende wamakolha byahi?" Vusi amatsuruma. "Omuyonga oyo kilhwe kihembo ky'amwaliwethu. Abahimbi balyamuhereraya kundi mubabuna omutso wiwe. Omutso nalhusaya wokwabalwana abatulha eriya. Eriya nalitwalha ewathatha bakayakolha mw'omugati. Omugati abyo ow'obugheni bw'amwaliwethu. Ibwa obo mwaliwethu akendibugha atiki?"

##
Ende muyakwabulighe, neryo omulisya wayo amabugha ati Vusi akwame kucherithwalha ende mwakihembo kyamwaliwabu. Neryo Vusi amaghendeleya nolhughendo lhwiwe.

##
Neryo ende muyatibitha kutsibu erisuba eyiri mukama wayo. Na Vusi nayo abere akarondyayo, mwathala okwanzira neryo obuthuku bwamamwirira. Amahika eka inyabirikerererwa okwabugheni. Abalhambayiri basangawa abali okwirya.

##
"Ibwa obo tukendikolhaki?" Vusi amalhaka. "Ende eyiryatibitha yilwe kihembo, kusangwa muyalya omuyonga owabahimbi bahereraya mwaliwethu kusangwa mubabuna omutso owa balwana bambereraya, babirithula eriya eryanatwalha likayakolha omugati. Omugati abya ow'obughene bwamaliwethu. Neryo hatya sihali Eriya, sihali Mugati, kandi sihali kihembo.

##
Mwaliwabu Vusi mwalengekania ahabwakathuku, neryo abugha ati," Vusi mwanithu, humulikana, singafereyo okwabihembo. Singatsomene n'amugati! Itwabosi tunehano ndeke, tunemuyanza. Ghenda wambale okwathusomeko twaghu otuwene, wase twangatsangatsanga okw'akiro kyamunabwire". Neryo Vusi kwanabya akolire atya. Obugheni mubwalhuma.

##
* License: [CC-BY]
* Text: Nina Orange
* Illustration: Wiehan de Jager
* Translation: Amos Mubunga Kambere
* Language: koo
