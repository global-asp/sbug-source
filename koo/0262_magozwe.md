# Magozwe

##
Halihali okwamiyi yabandu, omwa kibugha kikulhu ekya Nairobi mwabyamwikere abalhwana abatawithe mighi. Abalhwana bakakwama erilindirira ekiro erira nerikya. Kiro kighum, omwankyacha bakanza eritibitha okwambeho, mubahemba omuliro erikolesya ebithi eby'okwakasasiro. Omwabalhwana bano mwabya mughuma kandi iya mulere mubo, inyakahulhawa mwa Magozwe.

##
Ababuthi ba Magozwe mubaholha inyali myaka itano. Neryo mwaghenda eriyikalha nasomulere wiwe. Omulhume ono mwathafayo kutsibu okwamwana ono. Isalimuha ebyalya ebikaunza kandi ibwa inyakakolesayo Magozwe yemibiri minene.

##
Magozwe anabya amayibunganisya neryo somulere wiwe inyakamuswiraya. Anabya amabugha athi akanza eriyasoma, neryo omulhume inyakamuswiraya, ati iwe "siwangathoka kisomo ulimodoma". Habere hahwa myaka isathu, Magozwe mwatibitha erilhwa okwa mulhume ono, neryo atsuka erikesya okwasyangunda.

##
Erikalha omwangunda abya mwatsi akalire ebiro binene sibalitunga ebyerirya. Obutuku obundi bakahambawa nabanyabuthoki, neryo ibanyamurwa. obuthuku bakalwalha, sibalitunga buwathikya. Othusente otwabakalhusaya omwiwulya obukopo, nerisyabirirya tukukabawatikaya. Kandi ibwa kundi hane ebikundi ebindi omwatawuni ebikalhwira ebipindi eyerikoleramu.

##
Kiro kighuma Magozwe abere animutakura omwakasasiro, mwalhangira mw'ekitabu ekiri mw'otwatsi nebisasani. Neryo mwimyako amahira omwa sakira yiwe. Bwanakya bulikiro inyasamalira ebisasani, kusangwa abya isasi erisoma.

##
Ebisasani by'abya omwatsi ow'omulhwana oyobya anzire erikulha nerisoma eribya omuvugi w'endenge. Obuthuku obundi Magozwe inyakalengekanaya ati ambi niyo mulhwana omwabisasani.

##
Omwambeho Magozwe abya inyanimene okwanzira akasabirirya. Omulhume mughuma mwasa hakuhi nayo, "Kuthi, Ningye Thomas. Ngakolera hakuhi nahawanganatunga ekyerirya, "Wamalhangira enyumba eyekisande halya" Thomas amakangirira omulhwana. "Ngalengekanaya wanganaghenda iwayatunga hekyerirya." Magozwe mwasamalira omulhume, amasamalira n'enyumba, "Mbino" neryo amayinghendera.

##
Emighenda yebere yalhaba minene, omulhwana Magozwe mwabya inyanemulholha kwa Thomas. Abyanzire eribya inyanemukania nabandu kulhabirirya abw'okwanzira. Thomas anzire erihulikirira emyatsi yabandu, kandi enyasikire bulimundu. Sikabya saha mukagha, abaghuma okwa bathama bamatsuka erighenda omwa nyumba eyerangi y'ekisande eriyalyayo okwakalyo.

##
Magozwe abere anikere okwa katumbi inyanemusamalira ebisasani by'omwakitabu kiwe, Thomas mwasa amikalha hakuhi nayo. Thomas mwabulya, "ibwa ebisasani bikathula mwatsi ki?" Magozwe mwamusubirya ati, "bikabugha okwa mulhwana oyowasoma eribya muvugi w'endege." Thomas mwamubulya, " omulhwana erina liwe ngayandi?" Magozwe mwasubamo, "singasi, kusangwa singasi erisoma".

##
Neryo Magozwe amatsuka erithulira Thomas ebiritho alhabamo nasomuleere wiwe, ekyaleka inyatibitha omwa kibugha. Thomas mwatakania, aliriryo mwakwamakyahulikirira. Obundi buthuka ibakahanulha ibanemulya omwanyumba y'ebururu.

##
Magozwe abere akabya myaka ikumi, okwamabuthwa iwe, Thomas mwamulethera ekindi kitabu. Kino ikabugha okwamuthabana w'omwakyaro oyowakulha eribya musathi wakapira. Thomas mwasomera Magozwe emirundi minene, neryo kiro kighuma mwabugha ati, "ngalengekanaya utholere erighenda omw'asukuru wanghigha eriyisomera." Thomas mwabugha ati anasi ahali esukuru nahabana bakikalha eriwotsera ndeke ibanemughenda okwasukuru.

##
Magozwe mwalengekania kutsibu okwabirengekanio bya Thomas. Mwalengekania ati "obundi somulere wiwe abyahikire akabugha athi obundi nimudoma sangathoka kisomo. Kandi amalengenia ati obundi banganamuswira okwa itendekero lino", Neryo amathasalengekania ati "obundi erikwamakyabya okwa nzira nerisabirirya kyangalenga eriyasoma." mwalengekania ebyosi ebyo.

##
Neryo Magozwe mwakanirya Thomas erimwibwira amalengekanyo wiwe. Kyonga iyo mwamusikya athi ebindu bikendisiwana omwabwikalho buhyaka.

##
Neryo Magozwe mwaheribwa ekisenge omwanyumba eyerangi yekibabi. Mwakalha omwakisenge nabandi balhwana. Abosi hauma mubabya balhwana ikumi. Haima nasongali wabaana Cissy namwirawiwe, kandi nesyambwa isathu, akajangwa n'embene ngulhu.

##
Magozwe mwatsuka ekisomo aliriryo ibwa mukitabya kyolho. Abya inyabirisighalira enyuma yakutsibu. Obundi buthuku inyakananza erihanika. Kyonga anabya amalengekania okw'amuvugi w'endege, n'omusathi womupira, neryo inyakahiraho amani manene.

##
Magozwe abere anikere omwabalazi yenyumba eyekibabi, inyanemusoma ekithabu, neryo Thomas mwakabukalha amasa nayo amikalha omwabalazi nayo. Neryo amabulya ati "ekitabu kibugha kitiki?" Magozwe mwasubamo ati, "kikabugha okwamuthabana oyukendisyabya musomesya". Thomas amatasyabulya, "omulhwana erinaliwe yandi?" "Erina liwe ya'Magozwe", Magozwe mwasubamo inyanatsemire.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Amos Mubunga Kambere
* Language: koo
