# Olwimbo lwa Sakima

##
Sakima abye ikere nababuthi biwe haima n'amwali wabu oyuwabya inyawithe miaka ini. Babya bikere okwirima ly'omugaga. Akanyumba kabo akobunyatsi kabya okwamuheryo werilima lyemithi.

##
Sakima abere akabya miaka isathu, mwabya ndimitime. Sakima abyamulhwana w'obwenge bunene.

##
Sakima inyakakolha bindu binene ebyabandi bana abyemiaka mukagha batebangakolha. Ekyerileberako, inyakikalha nabalhume bakulhu omwabulambo nayo inyahanula okwamyatsi yabalhume bakulhu.

##
Ababuthi ba Sakima babya bakakolere omulhume omugaga. Ibakalwa eka y'omwankyacha kutsibu. Sakima inyakasighalha eka namwaliwabo.

##
Sakima inyanzire erimba esyanyimbo. Kiro kighuma mama wiwe mwamubulya ati, "esyanyimbo esi ukasighirahayi, Sakima?"

##
Sakima mwasubamu, "Sikakwama kyayasira mama. Ngasyowa omwamuthwe neryo inatsuka erimba".

##
Sakima inyanzire erimbira mwaliwabu, kulhabirirya obuthuku akabya inyakwire enzalha. Mwaliwabu inyakahulikirira esyanyimbo siwe kulhabirirya olhuwene. Neryo inyakahothola kulho.

##
"Wanganasubamu, chisi mwanithu Sakima," mwaliwabu inyakamusaba. Sakima neryo inyakaligha erisubamu.

##
Kiro kighume omwigholhogholho, ababuthi babere bakakulhuka mubayihunira, neryo Sakima mwaminya at hali ekyabereho.

##
"Ibwa kuthi mama, na Thatha, yebereki eyo?" Sakima mwabulyabo. Mubamusubirya bathi omulhwana womusyakulhu omugaga abulire. Omusyakulhu omugaga aly'omwabulighe bunene.

##
"Nanganayamwimbira, neryo angatsanga tsanga." Sakima mwabwire ababuthi biwe. Aliriryo mutamuhira mwa maha. "Omulhume nimugaga, iwe wuli mulhwana ndimetime, ukalengekanaya olhwimbo lhwaghu lwanganayira ekyalhwangakola okwa mugaga?'

##
Sakima mwatalekereho, mwaliwabo nayo mwamuwatikya neribugha athi, "esyanyimbo sya Sakima sikanyiwatikaya omughulhe ngabya omwanzalha, neryo sinkabya netseme?" Omulhume omugaga nayo sanganatsangatsanga.

##
Ekindi kiro, neryo Sakima mwabwira mwaliwabo ati amwembethaye erimuhikya okwa w'omugaga.

##
Sakima mwimana hakuhi neridirisa erinene, neryo amatsuka erimba olhwimbo lhwiwe olhubuya, neryo omutwe w'omulhume omugaga amatsuka erihulhukirirya omw'adirisa.

##
Abakoli abosi neryo mubaleka erikolha bakathahulikirira olhwimbo lwa Sakima. Neryo omulhume mughuma mwabugha, "Sihali mundu namughuma oyuwamatalembalemba omugaga, nibughaambu omulhwana endimetime eyi yeyikendimulembalemba?

##
Sakima mwawunza erimba neryo amabinduka akanza erisuba ewabu. Neryo omulhume omugaga mwalhwa omunyumba neritibitha ati, "chisi chisi tasanzubiramo okwalhimbo".

##
Omwakatambi ako neryo abalhume babiri mubakabukalha ibanahekire omwana y'okwamuthi. Omwana w'omugaga abya inyabiriswiribwa, nerimusigha okw'anzira.

##
Omulhume omugaga mwasima kutsibu akalhangira omwanawiwe. Mwasima Sakima erimutsangyatsangya. Neryo eriha Sakima y'ewasingya mwathalha omwana wiwe haima na Sakima b'omwasipatara. Sakima mwatambirwa ameso neryo mwatsuka erilhangira.

##
* License: [CC-BY]
* Text: Ursula Nafula
* Illustration: Peris Wachuka
* Translation: Amos Mubunga Kambere
* Language: koo
