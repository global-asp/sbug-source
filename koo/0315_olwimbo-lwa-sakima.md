# Olwimbo lwa Sakima

##
Sakima aby'ikere nababuthi biwe haima n'amwali wabu oyuwabya inyawithe myaka ini. Babya bikere okwirima ly'omugaga. Akanyumba kabo akobunyatsi kabya okwamuheryo werilima lyemithi.

##
Sakima abere akabya emyaka isathu, mwabya ndimithime. Sakima abyamulhwana w'obwenge bunene.

##
Sakima inyakakolha bindu binene ebyabandi bana abemyaka mukagha batebangakolha. Ekyerileberyako, inyakikalha nabalhume bakulhu omwabulambo nayo inyahanulha okwamyatsi yabalhume bakulhu.

##
Ababuthi ba Sakima babya bakakolera omulhume omugaga. Ibakalhwa eka y'omwangyakya kutsibu. Sakima inyakasighalha eka namwaliwabo.

##
Sakima inyanzire eryimba esyanyimbo. Kiro kighuma mama wiwe mwamubulya athi, "esyanyimbo esi ukasyighirahayi, Sakima?"

##
Sakima mwasubamu, "Sikakwama kyayasira mama. Ngasyowa omwamuthwe neryo inatsuka eryimba".

##
Sakima inyanzire erimbira mwaliwabu, kulhabirirya obuthuku akabya inyakwire enzalha. Mwaliwabu inyakahulikirira esyanyimbo siwe kulhabirirya olhuwene. Neryo inyakahothola kulho.

##
"Wanganasubamu, kyiisi mwanithu Sakima," mwaliwabu inyakamusaba. Sakima neryo inyakaligha erisubamu.

##
Kiro kighume omwigholhogholho, ababuthi babere bakakulhuka mubayihunira, neryo Sakima mwaminya athi hali ekyabereho.

##
"Ibwa kuthi mama, na Thatha, yabereki eyo?" Sakima mwabulyabo. Mubamusubirya bathi omulhwana womusyakulhu omugaga abulire. Omusyakulhu omugaga aly'omwabulighe bunene.

##
"Nanganayamwimbira, neryo aniatsanga tsanga." Sakima mwabwire ababuthi biwe. Aliriryo mubathamuhira mwa maha. "Omulhume nimugaga, iwe wuli mulhwana ndimethime, ukalengekanaya olhwimbo lhwaghu lwanganayira ekyalhwangakolha okwa mugaga?'

##
Sakima mwathalekeraho, mwaliwabo nayo mwamuwathikya neribugha athi, "esyanyimbo sya Sakima sikanyiwathikaya omughulhu ngabya omwanzalha, neryo sindibya netseme?" Omulhume omugaga nayo sianganatsangatsanga.

##
Ekindi kiro, neryo Sakima mwabwira mwaliwabo athi amwembembethaye erimuhikya okwa w'omugaga.

##
Sakima mwimana hakuhi neridirisa erinene, neryo amatsuka eryimba olhwimbo lhwiwe olhubuya, neryo omuthwe w'omulhume omugaga amatsuka erihulhukirirya omw'idirisa.

##
Abakoli abosi neryo mubaleka erikolha bakathahulikirira olhwimbo lhwa Sakima. Neryo omulhume mughuma mwabugha, "Sihali mundu namughuma oyuwamathalembalemba omugaga, nibughaambu omulhwana endimetime eyi yeyikendimulembalemba?

##
Sakima mwawunza eryimba neryo amabinduka akanza erisuba ewabu. Neryo omulhume omugaga mwalhwa omwanyumba neritibitha athi, "kyisi kyisi thasyanzubirayamo olhwimbo".

##
Omwakatambi ako neryo abalhume babiri mubakabukalha ibanahekire omwana y'okwamuthi. Omwana w'omugaga abya inyabiriswiribwa, nerimusigha okw'anzira.

##
Omulhume omugaga mwasima kutsibu akalhangira omwanawiwe. Mwasima Sakima erimutsangyatsangya. Neryo eriha Sakima y'ewasingya mwathwalha omwana wiwe haima na Sakima b'omwasipatara. Sakima mwathambirwa ameso neryo mwatsuka erilhangira.

##
* License: [CC-BY]
* Text: Ursula Nafula
* Illustration: Peris Wachuka
* Translation: Amos Mubunga Kambere
* Language: koo
