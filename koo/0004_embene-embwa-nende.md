# Embene, Embwa, n'Ende

##
Embene, Embwa n'Ende syabya sinywani. Kiro kighuma mubaghenda omwalhughendo omwa takisi.

##
Syabere syahika okwa mwiso w'olhughendo, omufughi w'etakisi mwasaba esyambulho sy'olhughendo. Iya w'ande mwasasura esyambulho siwe.

##
Iya w'ambwa mwasasura nene kusangwa syabya awithe esihingisirye.

##
Neryo omufughi abere akasonda eriha w'ambwa yesiwe abirihingisya, w'ambene mwayisumba, amathibitha isyalyathuha.

##
Neryo omufughi mwahithana. Mwafugha amaghenda isyalyasubulirya w'ambwa esyambulho siwe.

##
Kyekikaleka bulikiro embwa yikathibitha okwa matoka yikalebya omwakathi ngayanalhangira omufughi wathibitha n'esyambulho syayo.

##
W'ambene akabya akowa omuhumo we kiruka kyosikyosi, akathibitha. W'ambene akakwa obuba athi anganahambwa inyahiribwa omwithonga kusangwa mwathaliha esyombulho sy'olhughendo.

##
Nikwa ibwa iyo'ende syalitsomana nimu'angowa omuhumo w'emotoka. Ende yikakyiruka enzira iyinahumulikene kusangwa muyasasura olhughendo lwayo omwa buswire.

##
* License: [CC-BY]
* Text: Fabian Wakholi
* Illustration: Marleen Visser
* Translation: Amos Mubunga Kambere
* Language: koo
