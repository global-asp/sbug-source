# Ekihumuro E'wamukaka

##
Odongo haima n'Apiyo bakyabikere omwa kibugha haima na tatawabu. Ibakabulikira ekihumulho kikahika. Butsira ambu habwesukuru erikinga, aliwe eribya ibakayahumulira ewamukaka wabo. Mukaka abikere hakuhi nahabakosohera esisu okwangetse.

##
Odongo n'Apiyo mubabunyahirwa kusangwa bakayalebeya mukaka wabu kandi. Omwigholhogholho mubapakira ebikapa byabo neriyitekanizirya olhubalhamo lhwabo omwakyalo. Mubatabotsera. Mubakania obutuku erichya.

##
Yabere yikabya nkyacha, mubatsinduka omwamatoka ya tata wabo. Mubavuga erilhaba omwabithwa, bamalhaba okwabisoro byomoli, haima namalima awa majani. Ibakabara esyamatoka esyabakalhabako, nerimba esyanyimbo.

##
Habilhaba katuku kake, bamalhuha neri yiwotserako.

##
Bamabya bahika ewamuka wabo, neryo tata wabyo amabukya Odongo n'Apiyo. Mubasangana Nyar-Kanyada, mukaka wabo inyanikere okwamukeka ahisi omwakitsutsu kyomuthi. Nyar-Kanyanda omwalhulimi lw'abaluo, kikamanyisaya 'mwali wa Kayanda'. Abya mukekulhu wamani, kandi inimubuyanga.

##
Nyar-Kayanda mwangirirabo, neribahotholera. Abitsikulhu biwe mubabunyahirwa nerimuhererya ebihembo ebyabamulethera eritwa omwa kibugha. "kwanza mukaka tangirisambulha ekihembo kyaghe", Odongo mwasaba. "Eyihi, weza mukaka, sambulha ekyaghe" Apiyo mwabugha.

##
Abere abirisambulha ebihembo biwe, Nyar-Kanyada mwatsumulha neribasabira emighisa eyembaghane.

##
Neryo Odongo n'Apiyo mubaghenda eyihya. Bamatsuka eritibitha okwa binyuruwunzu haima no tunyonyi.

##
Mubasamba omwamithi neritoghera omwamaghetse omwangetse.

##
Obuthuku bikira, neryo bakasubeka erisalya ekyakiro. Bathebaghunza erirya, neryo othulho tukabahamba.

##
Omwankyacha, tata wabana mwavuga erisuba omwakibugha nerisigha abana na mukaka wabo Nyar-Kanyanda.

##
Odongo n'Apiyo mubawatikya mukaka wabo okwathubiri. Mubaghenda okwalhusi, bamaletha esyangwe. Bamasongyasongya amaya w'esyankoko, nerisolhoma esyanyinyi omwirima.

##
Nyar-Kanyada mwakangirirya abitsikulhu biwe erihuka obusyano n'omukubi. Mwakangiriryabo nehuka omutsere oweriria n'engege eyumire.

##
Kiro kighuma Odongo mwayalisya esy'ande syamukaka wiwe. Neryo syamalhaba omwirima lyomuliranwa. Neryo omuliranwa ono mwatsuruma, neribugha ati anganimya esy'ande esyosi habwerilhaba omwabyalya nerilya ebyalya biwe. Elhusirirya ekiro ekyo, omulhwana mwalhangira ati akatsunga esy'ande aleke eriyiwusa omwabulitho.

##
Ekindi kiro, abana mubaghenda omwakathale na Nyar-Kanyada. Ebyawite mwemeza ahakauliraya esyanyinyi, esukali haima n'esabuni. Apiyo abyanzire eribwira bawuli emihendo yebindu. Odongo inyakabohera abauli ebindu byabo babirighulha.

##
Obuthuku bukira, neryo ibakanya majani chai haima. Neryo ibawatikya mukaka wabo eribara esyambulho esyabamatunga ekiro ekyo.

##
Biro bingahi, neryo ekihumoro kyamahwamo. Obuthuku bw'erisuba okwasukuru bwamahika. Nyar-Kanyada mwahererya Odongo akasepeho n'Apiyo akasweta. Mwaboherabo endanda yomwanzira.

##
Thatha wabo abere akasabenda, mubatanza erihingoka. Aliriryo mubasaba Nyar-Kanyada eryasa nabo omwakibugha. Mwaseka neryo abugha ati, "ngalimukekulhu, sinangathoka ekibugha". Ngendibalindirira kandi ekiro mukendisyasubulha.

##
Odongo n'Apiyo mubalhagha mukaka wabo nerimubumbathira kutsibu. Mubalhagha buchaghe.

##
Odongo n'Apiyo babere basuba okwisomero, mubathulirawo banywani babo eraha eyiri omwakyaro ewamukakawabo. Abandi bana bakalhangira obuyingo obwamwakibugha ngabuwene, aliriryo abana abosi mubikirirya bathi Odongo n'Apiyo bawithe mukaka wabo omubuya.

##
* License: [CC-BY]
* Text: Violet Otieno
* Illustration: Catherine Groenewald
* Translation: Amos Mubunga Kambere
* Language: koo
