# Ekya'mwaliwabu Vusi abugha

##
Kiro kighuma omwangyakya, mukaka wa Vusi mwamubirikira, "Vusi, mwanithu thwalha eriya lino ly'ababuthi baghu. Bakendikolha mw'omugati wobugheni bwa mwaliwenyu".

##
Abere anemughenda, Vusi mwasangana abalhwana babiriri ibanemuthoghongya ebiwuma. Omulhwana mughuma mwabakulha eriya neryo amaliwusa omwa muthi. Neryo eriya ly'amathulika.

##
Bathami mwamakolha byahi? Vusi mwalhaka. "Eriya lilhwe ly'eriyakolha omugati. Omugati niwobugheni bwamwaliwethu. Nikwa obo mwaliwethu akendibugha atiki omugati amabulhaho?"

##
Abalhwana muba kwira Vusi y'obulighe. "Sithwangawathikya okwikolha omugati, aliwe thwanganakuha omutso wa'mwaliwenyu akendisyabya akaghendera kuwo." Omughuma okwabalhwana mwabugha athya. Neryo Vusi mwalholh'embere nolhunghendo lhwiwe.

##
Abere animughenda mwasangana abalhume babiri ibanemuhimba enyumba. Omulhume mughuma amasaba Vusi, "thwanganahimbisya omutso waghu oyo?" Omutso abya isiaghumire, neryo mwabunika.

##
"Mwamakolha kyahi inywe bathahi" Vusi mwapura. "Omutso oyo alhwe kihembo ky'amwaliwethu. Abalhwana mubathulha eriya eryanathwalha eriyakolha mw'omugati. Omugati alhwe w'obugheni bwamaliwethu. Neryo hathya, sihakiri mugati, sihakiri eriya, kandi sihakiri ekihembo ky'omutso. Obo mwaliwethu akendibugha athiki?"

##
Abahimbi mubakwira Vusi y'obulighe. "Sithwangabana omugati, aliryo imaya omuyonga wuthwalire mwaliwenyu". Vusi mwimya omuyonga neryo ama lholh'embere nolhughendo lhwiwe.

##
Omwanzira, Vusi mwasangana omulisya haima n'ende yiwe. "ibwa kawuwithe omuyonga siwangahererya ende yaghe?" Ende neryo muyowa omuyonga inyabirisiha neryo yamaghunza owosi.

##
"Nibwa iw'ende wamakolha byahi?" Vusi amatsuruma. "Omuyonga oyo kilhwe kihembo ky'amwaliwethu. Abahimbi balyamuhereraya kundi mubabbuna omutso wiwe. Omutso nalhusaya wokwabalhwana abathulha eriya. Eriya nalithwalha ewathatha bakayakolha mw'omugati. Omugati alhwe ow'obugheni bw'amwaliwethu. Ibwa obo mwaliwethu akendibugha athiki?"

##
Ende muyakwabulighe, neryo omulisya wayo amabugha athi Vusi akwame kukyerithwalha ende mwakihembo kyamwaliwabu. Neryo Vusi amalholh'embere nolhughendo lhwiwe.

##
Neryo ende muyathibitha kutsibu erisuba eyiri mukama wayo. Na Vusi nayo abere akarondyayo, mwathala okwanzira neryo obuthuku bwamamwirira. Amahika eka inyabirikerererwa okwabugheni. Abalhambayiri basangawa ibali okwirya.

##
"Ibwa obo thukendikolhaki?" Vusi amalhaka. "Ende eyiryathibitha yilhwe kihembo, kusangwa muyalya omuyonga owabahimbi bahereraya mwaliwethu kusangwa mubabbuna omutso owa balhwana bambereraya, babirithulha eriya eryanathwalha likayakolha omugati. Omugati abya ow'obughene bwamaliwethu. Neryo hathya sihali Eriya, sihali Mugati, kandi sihali kihembo.

##
Mwaliwabu Vusi mwalengekania ahabwakathuku, neryo abugha athi," Vusi mwanithu, humulikana, singaleghene okwabihembo. Singatsomene n'amugati! Ithwabosi thunehano ndeke, thunemuyanza. Ghenda wambale okwathusomeko thwaghu othuwene, wase thwangatsangatsanga okw'akiro kyamunabwire". Neryo Vusi kwanabya akolire athya. Obugheni mubwalhuma.

##
* License: [CC-BY]
* Text: Nina Orange
* Illustration: Wiehan de Jager
* Translation: Amos Mubunga Kambere
* Language: koo
