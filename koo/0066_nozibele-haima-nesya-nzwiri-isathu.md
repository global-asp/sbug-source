# Nozibele haima Nesya Nzwiri Isathu

##
Kera kera abambesa basathu mubaghenda eriyasenya esyangwe.

##
Omwisi mwakanya kutsibu neryo baghenda okwalhusi eriyaziha. Mubasatha, n'eripanzalikania amaghetse.

##
Neryo bamabulikira obuthuku bwamabirira. Bamathibitha erisuba eka.

##
Babere bakendiyahika eka, Nozibele amahira ebyalha biwe omwabikya. Amasanga inyabirisigha ekikwangyi kiwe. "Banithu musubule naghe!" amayisengerezia banywani biwe. Ibo bamaghana, bathi obuthuku bwamira.

##
Neryo Nozibele mwasuba okwalhusi kwiyuwene. Mwabana ekikwangyi kiwe neryo amalengesya erithibitha eka. Athalyahika eka, mwathalha omwamwirima.

##
Omwamwirima mwalhangira ekyererezi kikalhwa omu kanyumba. Mwathibithayo neryo amahika okwa lhuyi.

##
Nerisweka linene, embwa yamakyungulha olhuyi kandi yamabugha yiti, "wuka higha ki?" "Nathere, ngarondaya aheriwotsera" Nozibele mwasubamo. "Ingyira ngaleke erikulhuma" embwa yithya. Neryo Nozibele mwingira.

##
Embwa muyabugha, "Unyitsumbire". "Nikwa ibwa kasindinathatsumbira w'ambwa" Nozibele mwasubamo. Embwa yamamusubirya yiti, "Tsumba ngaleke erikulhuma". Nozibele mwatsumba ebyalya by'embwa.

##
Embwa muyabugha yiti, "unyisesere engyingo yaghe". Nozibele mwasubiryayo athi, "singalinatasesera embwa yangyingo". Embwa yamusubirya yiti, "sesa engyingo ngaleke arikulhuma". Nozibele nobuba mwasesa engyingo.

##
Bwanakya bulikiro inyatsumba, inyabirya, neryoya ebindu byaw'ambwa. Kiro kighuma, embwa yamabwira Nozibele yiti, munabwire ngayabalhamira banywani baghe. Ubiraye enyumba, wutsumbe ebyalia byaghe, kandi woghaye nebindu byaghe ngathali nasubulha.

##
Embwa yanabere yabirihulhuka, Nozibele mwatsupa esyanzwiri isathu erilhwa okwamuthwe wiwe. Mwahira olhuywiri lhughuma ahisi yengyingo, olhundi enyuma y'olhuyi nolhundi omwa lhughuthu lw'ebisoro. Neryo mwathibitha eka ewabo lhubalhuba.

##
Embwa yabere yikasubulha, yamasondia Nozibele. "Nozibele ulihayi?" embwa yamabirikira. "Nganehano ahisi yengyingo" olhuywiri olhw'erimbere lhwamabugha. "Nganehano enyuma yolhuyi", olhuywiri lhwakabiri lhwamabugha. "Nganehano omwa lhughuthu lhwebisoro" olhuywiri lhwakasathu nalhwo lhwamabugha.

##
W'ambwa neryo mwaminya Nozibele kwabiri musatha akasatho. W'ambwa mwathibithira iwuma omwakyalo. Akahikayo akasangana baghala babu Nozibele ibanalindire nemigho. Iya W'ambwa mwabinduka, nerithibitha hali, kandi syalyatasubulha erilhwira naho.

##
* License: [CC-BY]
* Text: Tessa Welch
* Illustration: Wiehan de Jager
* Translation: Amos Mubunga Kambere
* Language: koo
