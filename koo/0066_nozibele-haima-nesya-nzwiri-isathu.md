# Nozibele haima Nesya Nzwiri Isathu

##
Kera kera abambesa basathu mubaghenda eriyasenya esyangwe

##
Omwisi mwakanya kutsibu neryo baghenda okwalhusi eriyaziha. Mubasatha, neritsatsanga amaghetse.

##
Neryo bamabulikira obuthuku bwamabirira. Bamathibitha erisuba eka.

##
Babere bakendisyahika eka, Nozibele amahira ebyalha biwe okwabicha. Amasanga inyabirisigha ekikwanji kiwe. "Banithu musubule naghe!" amayisengerezia banywani biwe. Ibo bamaghana, bathi obuthuku bwamira.

##
Neryo Nozibele mwasuba okwalhusi kwiyuwene. Mwabana ekikwanji kiwe neryo amalengesya eritibitha eka. Atalyahika eka, mwathala omwamwirima.

##
Omwamwirima mwalhangira echererezi kikalhwa omu kanyumba. Mwatibithayo neryo amahika okwa lhuyi.

##
Nerisweka linene, embwa yamachungulha olhuyi kandi yamabugha yiti, "wuka higha ki?" "Nathere, ngarondaya aheriwotsera" Nozibele mwasubamo. "Ingira ngaleke erikulhuma" embwa yitya. Neryo Nozibele mwingira.

##
Embwa muyabugha, "Unyitsumbire". "Nikwa ibwa kasindinatatsumbira w'ambwa"Nozibele mwasubamo. Embwa yamamusubirya yiti, "Tsumba ngaleke erikulhuma". Nozibele mwatsumba ebyalya by'embwa.

##
Embwa muyabugha yiti, "unyisesere enjingo yaghe". Nozibele mwasubiryayo ati, "singalinatasesera embwa yanjingo". Embwa yamusubirya yiti, "sesa enjingo ngaleke arikulhuma". Nozibele nobuba mwasesa enjingo.

##
Bwanakya bulikiro inyatsumba, inyabirya, neryoya ebindu byaw'ambwa. Kiro kighuma, embwa yamabwira Nozibele yiti, munabwire ngayabalhamira banywani baghe. Ubiraye enyumba, wutsumbe ebyalia baghe, kandi woghaye nebindu byaghe ngatali nasubulha.

##
Embwa yanabere yabirihulhuka, Nozibele mwatsupa esyanzwiri isathu erilwa okwamutwe wiwe. Mwahira olhuywiri lhughuma ahisi yenjingo, olhundi enyuma y'olhuyi nolhundi omwa kraal kyebisoro. Neryo mwathibitha eka ewabo lhubalhuba.

##
Embwa yabere yikasubulha, yamasondia Nozibele. "Nozibele ulihayi?" embwa yamabirikira. "Nganehano ahisi yenjingo" olhuywiri lhokobanza lhwamabugha. "Nganehano enyuma yolhuyi", olhuywiri lhwakabira lhwamabugha. "Nganehano omwa Kraal kebisoro" olhuywiri lhwakasathu nalhwo lwamabugha.

##
W'ambwa neryo mwaminya Nozibele kwabiri musatha akasatho. W'ambwa mwathibithira iwuma omwakyaro. Akahikayo akasangana baghala babu Nozibele ibanalindire nemigho. Iya W'ambwa mwabinduka, nerithibitha hali, kandi syalyatasubulha erilhwira naho.

##
* License: [CC-BY]
* Text: Tessa Welch
* Illustration: Wiehan de Jager
* Translation: Amos Mubunga Kambere
* Language: koo
