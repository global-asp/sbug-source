# Ekiro Nalw'eka ingaghenda omw'akibugha

##
Ah'ebus yikimana omwakyaro kyethu hakusulha abandu haima n'esyabus esihekire abandu banene erirenga ekipimo. Ahisi okwakithaka naho hanuswire embindu. Abalebesya bakabirikira n'erithulha ah'esyabus sikaghenda.

##
"Kibugha! Kibugha! oyukaghenda ebulengera lyuba" omulebesya akabirikira. Eyo y'ebus eyikendindwalha omw'akibugha.

##
Ebus eyikaghenda omwakibugha yabya iyabirisulha, kyonga abandu bikinayisoka muyo. Abandi banemuhira emighughu yabo yahisi y'ebus. Abandi bakasambiraya emighughu yabo okwa ndatha y'ebus.

##
Abalhambayiri abandi bakahamba esya tighiti syabo sy'omwabyalha banemusondia eherikalha omwabus eyiswire. Abaghole abali n'abana balere mulhangira bathi bakabalembere ndeke, kusangwa olhughendo nilhuli.

##
Neryo munayihatatania hakuhi neridirisa. Oyuwabya ikere hakuhi naghi mwahambirirya okwachikapa kiwere ekyamatsitsi. Abya ambere esyachapali, nekabuthe eyikulire kandi mwalhangirikana ngali mwobuba.

##
Nabere nawusa ameso weyihya, mulhangira kunamasigha ekyaro kyethu, ahanbuthirawa nerikulha, obo ngaghenda omwakibugha.

##
Eripakira mulyahwa nabulimundu mwikalha omw'abus. Abatembeyi aliryo bakabya ibakinayiyiseseraya eriwulia ebindu byabu. Buli mutembeyi akabirikira ebiri okwabeyi ngokwakaulhaya. Ebindu mubyanzobera bakatabirikira.

##
Abandi mubaghulha o'kwebyerinya, abandi mubaghulha okw'abyalha eby'erithakunya. Abo abatabya bawithe sente, nganjye, mubakwama chatungerera.

##
Neryo e'bus muyatera enkombe yikamanyisya yiti twamayahongoka. Neryo abalebesya mubabirikira abatembeyi erilwamu kusangwa ebus yikayahongoka.

##
Neryo abatembeyi mubasukumana bakarondia enzira yerihulhuka omw'abus. Abandi mubasubulya okwasyambulho syabalyaulha. Abandi mubalengesya eritasyaulia esyomwiso.

##
Ebus yebere yikatsimbulha munalebererya omwadirisa. Munayibulya indi obo mbwino nganemwesatasasubulha erisuba omwakyaro kyethu.

##
Olhughendo lhukahika ahakatikati, neryo omwakathi k'ebus mumwahisya. Munaliba ameso ngarondya othulho.

##
Ebiringekanio byaghe mubyabya ibinemusuba eka. Munayibulya ibwa iya mama anemwendibya ndeka? Esyambanya syaghe sinemwendisyaulha? Mughalha wethu anemwesyabya akaseserera emithi yaghe?

##
Omwanzira munatsuka eribya ingasuba omwalina ly'ekikaro ekya somulere waghi ikiremu. Ngachinalengekanaya, neryo munahambwa othulho.

##
Habere hahwa saha mwenda, munabuka ingowa eribirikira lyabalebesya bakabirikira abandu abakaghenda omwa kyaro. Neryo munabakulha esakira yaghe, nerihulhuka omw'abus lhubalhuba.

##
Ebus eyikasuba omw'akyaro neryo muyanguha erishulha. Obo yikayasubayo ewethu, naghi namasighalira erirondekania ahasomulere waghi ikere.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Amos Mubunga Kambere
* Language: koo
