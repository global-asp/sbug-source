# Habwaki Eyisere siyiwite Bweya

##
Kiro kiwuma wakame abya inyanemulhaba okwa musike wolhusi.

##
Eyisere nayo yabanikaho, kandi iyinemulya okwa mubogha w'ebithi okwamusike wolhusi.

##
Eyisere muyithalangira Wakame kwaneho, neryo yamamulyathira. Neryo wakame amalhaka kutsibu, "iwe yisere mburura siwulhangire kuwamandyathira?

##
Eyisere Mburura yamasaba wakame yekighanyiro. "Mungathekulhangira, unganyire!" Kyonga Wakame mwathahulikirira erisaba ekighanyiro n'eribugha athi, sindi wulyakikolerera iwunasi!, kiro kighuma wukendisyalebya! Wukendisyasasura isiwasi!"

##
Wakame amaghenda neryo amabana iya Muliro neryo amamusaba ati, "wughende wukendihisya emburura, Eyisere yikalhwa omwa maghetse yikasalya okwa bithi, muyikanandyathira!" Neryo Muliro amasubamo, "aho sihali bulitho, mwanithu, ngendikolha ngokuwabirisaba."

##
Kathuku kake, Eyisere yabere iyinemulya okwabithi hali okwalhusi, Neryo "irooli!" Ekirimi ky'omuliro kyamahulhukira omwabithi, neryo kyamatsuka erihisya obweya bw'Eyisere.

##
Neryo Eyisere yamatsuka erilhaka, nerithibitha omwamaghetse. Obweya bwayo obwosi mubwahya n'omuliro. Neryo Eyisere yamatsuka ekiriro, "obweya bwayi bwabirihya n'omuliro, obwaya bwayi obubuyanga, bwabirihya, singakyiwite bweya!"

##
Wakame mwayisyetha athi obweya bw'emburura, Eyisere bwabirihya. Neryo ekyalekire esy'amburura isyabya sikalira okwabithi isinehakuhi namaghetse habwerisagha omuliro.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Amos Mubunga Kambere
* Language: koo
