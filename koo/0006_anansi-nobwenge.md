# Anansi n'Obwenge

##
Kera Kera abandu sibabya basikindu. Isibasi erihera ebyalia, kutse erilhanda esyanjimba, kutse erikolha emighera. Omulimu Nyame owo mwamwanya abya awithe obwenge bwosi omwakihugho. Mwabubika ndeke omwiregha, ly'eribumba

##
Kiro kighuma, Nyame mwatwamu eriheryerya eriregha ly'obwenge ly'Anansi. Bulindambi Anansi anabya amalebya omw'iregha, inyakaminya kindu kihyaka. Neryo inyakatsema!

##
Neryo Omuhanya omweru Anansi mwalengekania, "ngendibisa iriregha omwamuthi eyiwulhu kutsibu. Neryo nangayimirya amange winjuwene". Neryo mwatimbia ekihururu kirikiri okw'iregha neryo amaboheralyo okwalibunda. Amatsuka erisamba omwamuthi. Nikwa neryo amalemwa erisamba kusangwa eriregha mulyabya likathulha okwa maru akabugha ati akasamba.

##
Obo endambi yosi mughalha wa Anansi abya inyane ahisi akathasamalira kwa akasamba. Neryo amabulya, "sikyangabere kibuya kawabohera eriregha ly'okwamughongo?" Anansi mwalengesya eribohera eriregha ly'obwenge okwamughongo,neryo kyamabya kyangu erisamba.

##
Neryo omwakatambi kake amahika okwa kasweswe komuthi. Neryo amimana nerilengekania, "ninjye ngatholere eribya n'obwenge, kandi ibwa mughalha wanyi yowamanyilenga obwenge!" Anansi neryo amahithana, amapura eriregha ly'eribumba amalitsunjya ahisi y'omuthi.

##
Lyamawa ahisi, lyamathulhangika mwa bitsweka binganabi. Neryo obwenge bwamabya bwabulimundi eriyimirya bwa bule. Neryo abandu bamaminya erihingha, erilhanda esyanjimba, erihesa emighera, nebindi binene ebya bandu basi munabwire.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Amos Mubunga Kambere
* Language: koo
