# Anansi n'Obwenge

##
Kera Kera abandu sibabya basi kindu. Isibasi erihera ebyalia, kutse erilhanda esyo'ngyimba, kutse erikolha emighera. Omulimu Nyame owo mwamwanya aby'awithe obwenge bwosi omwakihugho. Mwabubika ndeke omwiregha, ly'eribumba.

##
Kiro kighuma, Nyame mwathwamu erihererya eriregha ly'obwenge ly'Anansi. Bulindambi Anansi anabya amalebya omw'iregha, inyakaminya ekindu kihyaka. Neryo inyakatsema!

##
Neryo Omuhanya owomururu Anansi mwalengekania, "ngendibisa iriregha omwamuthi eyiwulhu kutsibu. Neryo nangayimirya amange wingyowene". Neryo mwatimbia ekihururu kirikiri okw'iregha neryo amaboheralyo okwalibunda. Amatsuka erisamba omwamuthi. Nikwa neryo amalemwa erisamba kusangwa eriregha mulyabya likathulha okwa maru akabugha athi akasamba.

##
Obo endambi yosi mughalha wa Anansi abya inyane ahisi akathasamalira kwa akasamba. Neryo amabulya, "sikyangabere kibuya kawabohera eriregha ly'okwamughongo?" Anansi mwalengesya eribohera eriregha ly'obwenge okwamughongo,neryo kyamamubera kyolho erisamba.

##
Neryo omwakathambi kake amahika okwa kasweswe komuthi. Neryo amimana nerilengekania, "ningye ngatholere eribya n'obwenge, kandi ibwa mughalha wayi yowamanyilenga obwenge!" Anansi neryo amahithana, amapura eriregha ly'eribumba amalitsungya ahisi y'omuthi.

##
Lyamawa ahisi, lyamathulhangika mwa bitsweka binganabi. Neryo obwenge bwamabya bwabulimundu eriyimirya bwa bbule. Neryo abandu bamaminya erihingha, erilhanda esyangyimba, erihesa emighera, nebindi binene ebya bandu basi munabwire.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Amos Mubunga Kambere
* Language: koo
