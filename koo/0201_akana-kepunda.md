# Akana K'epunda

##
Omumbesa mulere yowatsuka erilhangira ekitsutsu omwamwanya mwembere.

##
Neryo ekitsutsu kyamabya kisaghera hakuhi, kyamabya ngomukali omukule.

##
Nobuba bunene, omumbesa mwaseghera hakuhi nomughole. "Tumwimaye, kandi tubye nagho". Tukendimubika nomwanawiwe.

##
Neryo omughole amahika eributha. "Sukuma!" "Mulethe esyabulangiti syeriyiswika!" "Amaghetse!" "Sukumaaaaaaaa!!!"

##
Omwana amabya akayalhwamo, bulimundu amayitsiada nerihunerera. "E'punda?!"

##
Bulimundu amatsuka erithera esyampaka. "Mutakabugha thuthi tukendibika omwana nanyinya, nery mutayisinga" owindi amabugha. "Ikwa ibwa eki kanikisirani, kyanganatulethera mughisa mubi" abandi batya omwampaka.

##
Neryo omughole amayisanga inyamabirisighalha eyowene. Neryo amayibulha bulha ngakoleki nomwana oyutemundu. Ibwangakoleki?

##
Okwiwunzerera mwabya isawithe ekyerikolha okwihaho iriyisinga omwanawiwe. Abiributha epunda.

##
Neryo ibwa epunda yamatsuka erikula kula. Kuyanakulha lyolho obundi ebindu byanganabere ndeke, kusangwa neryo muyabya isiyikihika emughongo y'amama wayo. Omughole nomwalengeseya erilemberayo ngomundu, muyithathoka eribya ngabandu. Mamawayo amatsuka erilhuha neriyibulhabulha.

##
Akatabanguko neritendiyitheghererania mubyabanika omwa nyumba y'apunda. Isangakolha eki nakirya. Isangasosa atia kutse atia. Neryo amatsuruma. Kiro kighuma masamba mama wiwe yomulasi, neryo amayihumba ahisi.

##
Epunda neryo muyayiswekera. Yamatibitha hali omwirungu.

##
Ahayimanira, omuirima inyamabiribyayo. Epunda neryo yamathalhira omwamwirima. "Hee haaa?" yamalhakira omwamwirima. "Hee haaa?" yamamwithaba. Epunda yamayisanga omwamwirima iyiyene, neryo yamawotsera.

##
Eribuka yikalhangira omulhume inyanasamalireyo omwameso. Neryo yamahumulikana erilhangira omutsuniri.

##
Epunda yamayikalha nomulhume oyo, nayo amasomesyayo bindu binene. Epunda muyahulikirira neriyiteghererya. Muhabya erikolhangana neriseka haima.

##
Kiro kighuma, omulhume mwasaba w'apunda erimuheka erimutwalha okwa kitwa.

##
Neryo erihika okwa mwiso wekitwa omwabithu, omulhume nawapunda bamawotsera. Neryo Epunda yamalhotha mama wayo inyabirilhwalha, kandi inyanimubirikira. W'apunda abere akabuka.....

##
.... ebithu ebyabiribulirana, n'omulhume wiwe nayo inyabiribulirana.

##
W'apunda neryo mwaminya ekyerikolha.

##
W'apunda amasangana mama wiwe inyane omwakiriro ky'omwana wiwe iya Punda. Mubasamalirana nebitsange.

##
Erilhwiraho, W'apunda na mamawayo mubakulha haima nerikalha omwabuholho. Neryo lyolholyolho ebindi bihanda byamatsuka erikaha haima nabo.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Amos Mubunga Kambere
* Language: koo
