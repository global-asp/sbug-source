# Akana K'epunda

##
Omumbesa mulere yowatsuka erilhangira ekithikithiki embere.

##
Neryo ekitsutsu kyamabya kikaseghera hakuhi, kyamabya ngomukali omukule.

##
Nobuba bunene, omumbesa mwaseghera hakuhi nomughole. "Tumwimaye, kandi tubye nayo". Tukendimubika nomwanawiwe.

##
Neryo omughole amahika eributha. "Sukuma!" "Mulethe esyabbulangiti syeriyiswika!" "Amaghetse!" "Sukumaaaaaaaa!!!"

##
Omwana amabya akayalhwamo, bulimundu amayitsiada nerihunerera. "E'punda?!"

##
Bulimundu amatsuka erithera esyampaka. "Muthukabugha thuthi thukendibika omwana nanyinya, neryo kwabithya" owindi amabugha. "Ikwa ibwa eki kanikisirani, kyanganathulethera mughisa mubi" abandi bathya omwampaka.

##
Neryo omughole amayisanga inyamabirisighalha eyowene. Neryo amayibulha bulha ngakoleki nomwana oyuthemundu. Ibbwangakoleki?

##
Okwiwunzerera mwabya isiawithe ekyerikolha okwihaho iriyisinga omwanawiwe. Abiributha epunda.

##
Neryo ibwa epunda yamatsuka erikula kula. Kuyanakulha lyolho obundi ebindu byanganabere ndeke, kusangwa neryo muyabya isiyikihika emughongo y'amama wayo. Omughole nomwanalengeseya erilemberayo ngomundu, muyithathoka eribya ngabandu. Mamawayo amatsuka erilhuha neriyibulhabulha.

##
Akatabanguko nerithendiyitheghererania mubyabanika omwa nyumba n'epunda. Isiangakolha eki nakirya. Isangasosa atia kutse atia. Neryo amatsuruma. Kiro kighuma mwasamba mama wiwe yomulasi, neryo amayihumba ahisi.

##
Epunda neryo muyayiswekera. Yamathibitha hali omwirungu.

##
Ahayimanira, omwirimya inyamabiribyayo. Epunda neryo yamathalhira omwamwirimya. "Hee haaa?" yamalhakira omwamwirimya. "Hee haaa?" yamamwithaba. Epunda yamayisanga omwamwirimya iyiyene, neryo yamawotsera.

##
Eribuka yikalhangira omulhume inyanasamalireyo omwameso. Neryo yamahumulikana erilhangira omutsuniri.

##
Epunda yamayikalha nomulhume oyo, nayo amasomesyayo bindu binene. Epunda muyahulikirira neriyitheghererya. Muhabya erikolhangana neriseka haima.

##
Kiro kighuma, omulhume mwasaba w'apunda erimuheka erimuthwalha okwa kithwa.

##
Neryo erihika okwa mwiso wekithwa omwabithu, omulhume na w'apunda bamawotsera. Neryo Epunda yamalhotha mama wayo inyabirilhwalha, kandi inyanimubirikira. W'apunda abere akabuka...

##
... ebithu ibyabiribulirana, n'omulhume wiwe nayo inyabiribulirana.

##
W'apunda neryo mwaminya ekyerikolha.

##
W'apunda amasangana mama wiwe inyane omwakiriro ky'omwana wiwe iya Punda. Mubasamalirana nebitsange.

##
Erilhwiraho, W'apunda na mamawayo mubakulha haima nerikalha omwabuholho. Neryo lyolholyolho ebindi bihanda byamatsuka erikalha haima nabo.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Amos Mubunga Kambere
* Language: koo
