# Abaana abaava mu nvumbo

##
Awo olwatuuka ne
wabaawo amaka agaali
amasanyufu ennyo.

##
Tebaalwanagananga
era baayambanga nnyo
bazadde baabwe ewaka
ne mu nnimiro.

##
Naye tebaabaganyanga
kuliraana muliro.

##
Baakolanga emirimu
gyabwe mu budde
obw'ekiro.

Kubanga baali baakolebwa mu nvumbo.

##
Omu ku balenzi
yayagalanga nnyo
okugendako mu
musana.

##
Olunaku lumu, omwana
omulenzi oyo yawulira
ng'ayagala nnyo
okugenda mu musana
naye baganda be ne
bamulabula...

##
Naye omulenzi ono yali
yagenze dda mu
musana.
Omulenzi oyo era
yasaanuukira mu
musana ogwali gwaka
ennyo.

##
Baganda be ne
banakuwala nnyo olwa
muganda waabwe
okusaanuuka.

##
Naye ne bayiiya
okubaako kye bakola.
Olwo ne bakola
ekinyonyi okuva
nvumbo eyasaanuuka
okuva mu muganda
waabwe.

##
Ekinyonyi ekyo kye bo
kye baalaba nga
muganda waabwe ne
bakitwala ku lusozi
oluwanvu ne bakiteeka
eyo.

##
Awo omusana bwe
gwayaka ne kibuuka
nga bwe kiyimba mu
kitangaala ky'oku
makya.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Mwesigwa Joshua Waswa
* Language: lg
