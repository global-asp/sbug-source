# Candiru pi dri'biifi na ‘diyi be

##
Ndráa drɨ ̀ò ezóanzɨ na mú éjá
òwùrɨá.

##
O'dú 'dàsɨ ̀ ètú drɨ tʉ̀ ànɨ ́ sí yíá mú yí
wě. Avɨ ́, òyǎ yí yɨ mà ruá àzɨ ́nɨ sǎ yí.

##
Cotí emú esú ně kɨ ́nɨ ̀ ètú 'de 'bo. Arí
yɨ mvɨzʉ́ àkúá.

##
Yɨ nɨ ́ 'ye rɨá carɨá àkúá, Candiru jɨ drí
'ɨ ́mà ombeléá sɨ ̀. èrɨ vɨ ́lé nyónyó
om’beléá rɨ ̀ mà e'yó àvɨ ̀ dè èrɨnɨ ́
'dálé! “kɨ ́rɨ ́kɨ ̀rɨ ̀ àdà kɨ ́ ngà mánɨ ́ drì
vɨ ́lé 'dálé 'dóo!” 'Bà màtʉ́ ɨ ́mà agyípɨ ́
yɨ vʉ́. Te èrɨ mà agyípɨ 'yó kɨ ́nɨ ̀ sâ dɨ ́
vɨ ́lé.

##
Candiru nga drì dǎ vɨ ́lé yíá 'dálé
a'dúle. Esú 'ɨ ́ vɨ ́lé nyórò ombeléá rɨ ̀
rá dɨ ́ká arɨ ́ 'ɨ emvɨ ́zʉ́ àkúá. Te àngʉ̀
bɨ ̀zà drí àvɨ ̀ gèrìá rá.

##
Nè dìzà rè 'dánɨ engázʉ́ jó àzɨ ́nɨ mà
alɨ ́á. Mu vʉ́nɨá 'dálé rá kpò jótilé

##
Òsù nèzʉ́ kɨ ́nɨ ̀ òcé zì jótilé nɨ ̀ dɨ ́ká
òcó ndê 'yo, “'ɨ ́ lè à'dʉ àfa nɨ?” “má
àvɨ ̀ àvɨ ̀ àzɨ ́nɨ álèté mánɨ ́ pàrí lazʉ́,”
Candiru 'yo. “Mɨ ́ efɨ ́ jóá, ákà muzʉ́
mɨ ̀ cɨzʉ́ kʉ.” Òcó ndérɨ ̀ nga 'yo.
Candiru nga dɨ ́ fɨ ́ jóá

##
Òcó nga cotí 'yó, “mɨ ́ a'dɨ ́ mánɨ ́
nyaká.” “Te má a'dɨ ́ nɨ ́ ngà òku
nyaká òcó nɨ ́ kʉ 'dɨ ̀.” omvɨ èrɨ. “Mɨ ́
a'dɨ ́ ákàzʉ́ mɨ cɨzʉ́ kʉ!” òcó 'yo.
Candiru nga dɨ ́ nyaká a'dɨ ́ òcó ndê
drí rá.

##
Cotí òcó kɨ ̀nɨ ̀ “mɨ ́ edé má vɨ ́lé gbóló
drì.” Candiru kɨ ̀nɨ ̀ “má edé ngà òku
drɨ ̀ò gbóló drì òcó drɨ ́ kʉ” ‘mɨ ́ edé,
'ɨ ́kà edé kʉ ma mɨ ́ cɨ.” Candiru nga
dɨ ́ gbóló edé rá.

##
Ó'dú àlʉ àlʉ vʉ́sɨ ̀ rɨ nyaká a'dɨ ́, àngʉ̀
wé àzɨ ́nɨ àfajó òjɨ ̌ òcé 'dà drɨ ́. Ó'dú
àlʉ òcó nga 'yó Candiru ma àndrʉ̀
mú má agyípí àzɨ ́ yɨ vʉ́ òmûrʉ́. 'ɨ ́we
jó alé, mɨ ́ a'dɨ ́ nyaká diká mɨ ́ òjɨ ̀ àfa
yɨ dèngà má ecánɨ ́ kʉ”

##
Òcó kà mú drì kó mú 'bo, Candiru
enze drì'bɨ ́ éfɨ ́ engázʉ́ 'ɨ ́mà drɨ ̀á na.
'Bà drì'bɨ ́ éfɨ ́ àlʉ rɨ ̀ gbóló ètɨ ́á, '`ba
àlʉ rɨ ̀ jótilé ètɨ ́á 'bà dɨ ́ àlʉ rɨ ̀ tí lícóá.
Apá dɨ ́ óngú èrɨ mà pá nɨ ́ ecózʉ́ èrɨ
jɨzʉ́ rá rɨ ̀sɨ ̀

##
Òcó kà mú emvɨ ́ 'bo, e'dó Candiru nɨ
ndǎ. “Candiru mɨ ́ ngòá yà?” “ma
gbóló ètɨ ́á 'dò 'ɨ ́” drì'bí òkòrɨ ̀ 'yo.
“ma jótilé ètɨ ́á 'dò 'ɨ ́ ” drì'bɨ ́ ìrìzú rɨ ̀
'yo. “ma tí lícóá 'dò 'ɨ ́.” drì'bɨ ́ nazʉ́rɨ ̀
'yo.

##
Òcó nɨ ̀ dɨ ́ cotí kɨ ́nɨ ̀ Candiru olé 'ɨ 'bo.
Nga dɨ ́ nzʉ́ kpere ényáti 'dà mà alɨ ́á
'dálé. Te Candiru mà adrípɨ ́ rɨ ́ èrɨmà
drì tě àbé be. Ngà dɨ ́ apá vɨ ́lé 'dálé.
Kpere àndrʉ̀ 'bá nè nɨ ́ ngà èrɨ dɨ ́ká
kʉ.

##
* License: [CC-BY]
* Text: Tessa Welch
* Illustration: Wiehan de Jager
* Translation: Aluonzi Moses
* Language: lgg-official
