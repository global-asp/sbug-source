# A'U PI YUKU BE

##
Ndra drio a'u pi yuku be ndra aa
aria azi ‘di pie asi anzu si. Yi
ndra afu dria ‘ye tualu.

##
O'du alu liki ‘de yi vile angua.
Yuku mu re nyaku nda. Emvi
andezeza ru.
Yuku nga ota, ‘'Geri acizu nyaka
ndazu ri ma ewa ‘doni!''

##
A'u kama o'duko onyiru ‘bo,
egata azi onyiru ni emu eri ma
omia. E'do eyi ma agi aria ru
odra'ba ‘bo ‘di ma ‘biko o'du.
‘'Le ama ma so ‘biko ‘di ri ama
dri ri ma dria. ‘ Di nga azzini si
ama fe aci ani ewakoko.''

##
Aria ma eselea dria yuku ndra
lu sindani pie andu yi vileria ni,
e'yo ni si e'do ‘biko so oko.
Indikindi ayu ima ‘biko ‘di yi yi
ngazu re de ku a'u ni ele dole.
a;'u andri ande mbeleru ‘biko
soza si. Ku sindani ‘diiri kabadi
ma dria ra, mu di nyaka a'di
‘ima anzi ni kukua.

##
Esu de aria azi ‘di ndre yuku ni
ngaria ‘dale. Aria azia ‘di ziki
a'u andri ni eyini sindani fezu yi
ma opilebi sozu be ni.
Sawa were vutia, aria karakarau
ri onga ‘bua.

##
Aria asizu ‘di ni sindani omviria,
esuni a'u andri ni ku. E'yo ‘di
avi ani.
Kamu ande avita si ‘bo, ku ki
sindani cinya alea.

##
Estusi, yuku nga dri atri. A'I
‘ima sindani ima ‘biko azi alopi
‘di yi sozu vile. A'u nga kabadi
ma si ne. Ne kuku ale. Ne angu
aku dria.Te esuni sindani ku ye.

##
A'u nga ‘I ma yuku, ‘'ife lu mani
o'du alu.''
‘'Mi di nga mi opile su ngazu
‘dule nyaka ndazu dika.''
Yuku nga ‘yo, afe lu mini o'du
alu dika.'' ‘ika sindani di esuku,
mi nga parinia mi mva aluni fe
‘i.

##
Drusin'dini yuku ka mu emu
‘bo, esu a'u andri ni angu oviria
cinya ma alea te esuni sindani
ku ye.
E'yo nisi yuku nga mbele ‘I eri
va, ‘du a'u ma mva ra.

##
E'dozu o'du ‘dasi, yuku ka onga
oli alea, eri a'u andri esu cinya
ma ale ereria sindani ndazu.
Yuku ma opile ma endrilendri ka
‘I ‘ba nyakua, a'u andri ni ‘ima
anzi ma bile eti li.
‘'Mi da mi angu ole azini ‘wiza
‘di alea yi omvi.
‘'Ama adrini azaza ru ku.Ama
nga apa te.
Kere, kere,kere kere, kere
Kere,kere
Kere,kerer,kerer,kerer,kerer
Kerer,kere,
Kere,kere,mi ri di
Kere,kere.

##
* License: [CC-BY]
* Text: Ann Nduku
* Illustration: Wiehan de Jager
* Translation: Alice Ojobiru
* Language: lgg
