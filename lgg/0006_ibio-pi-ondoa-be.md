# Ibio pi Ondoa be

##
Ndra drio risi ‘ba azini ni ni ndra
e'yo aluni ku. ‘Ba azi ni ni ndra
ori saza ni ya, kani bongo soza
ni ya, kani ata cumacuma
edeza ni yaani aluni ku.
Te ondoa dria ndra mungu
mungua a'a pi ‘bua iriti alea ri
vu. Mba ndra ondoa ma ta kilili
emvua alea.

##
O'du alu mungu mungua ‘da
ega e'yo emvua ondoa be ri
fezu Ibio dri.
O'du dria Ibio ka angu ne
emvua ‘nde ma alea ‘bo eri e'yo
azi o'di ni oni te. E'yo ‘da ndri di
Ibio ni fudri ci.

##
Ibio endra be tu ri e'do e'yo ega
kini, “ma nga emvua ‘di ma ta
mba kilili pati ezu ni ma sia ‘bua
‘dale. Eri nga di ovu pi mani
a'dule.
Ede di wizi izu ra, tra eri emvua
‘da ma rua kurumu, ombe di eri
ima alea.
E'do di tu pati sia. Te pati tuza
emvu be alea ri eca erini ewa
ewa. Emvua ri eri kumuti ogba
ogba.

##
Ibio ni ri ria dri ci ria ‘dile, eri
ma mvi gaa ri so de pa pati
etia, ri ima ati ni ne. Nga ‘yo
ima ati ni kini, “Cika te mini
emvua ‘di ombezu mi ma
ngukua ka mini tuzu ndo kuya?”
Ibio o'bi di emvua nde oti ima
ngukua ra, nga di pati tuza esu
ewa kokoru.

##
Ca di pati sia ‘bua lilia‘daa
mbele ru.
Te e'do e'yo ega kini, “ Ma ta ce
mbele ni ovu ondoa dria be ma
‘i ya ri, te ma mvi ni ‘di mani
ondoru nde ni ‘doo!”
Awoko nya Ibio ni e'yo ‘disi ra
e'be emvua ‘da pati sia ri si
vaa.

##
Emvua nde andi ‘i kpelekpele.
Ondoa nga di ‘i ere‘ba dria yi
vu.
‘Ba dria oni di amvu ‘yazu,
bongo sozu, cumacuma yi
edezu, azi ndundu ‘bayini ngale
doria ra ‘diyi yezu.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Doris Maandebo
* Language: lgg
