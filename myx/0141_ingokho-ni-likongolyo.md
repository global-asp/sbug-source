# Ingokho ni Likongolyo

##
Ingokho ni Likongolyo baaba
basaale. Ne buli ndaalo baaba nga
basindana. Lutweela baakhalawo
khukhwiinyaha lifuundo, babone
naanu ufuura uwashe.

##
Baatsya khu khu kyeewa
baarakikha khukhwiinyaha lifuundo.
Ingokho yaba yinyahaka khaangu,
ne likongolyo lyaakifuura. Ingokho
yakhupa lifuundo I aleeyi, ne
likongolyo lyaakhupa alyeekho
naabi. Ingokho yaarakikha
khukhwikhalasaka.

##
Lwanyuma baakhalawo khuukhupa
tsipeneti. Khunyoowa Likongolyo
nilyo lilyanyoowa khuuba koolo
kipa. Ingokho yaanyweesa ikoolo
indweela yonyene. Lwanyuma
ingokho nayo yekyela koolo kipa.

##
Likongolyo lyaakhupa lifuundo
lyaanyweesa. Luundi Likongolyo
lyenyayisa lifuundo, nga lisala,
lyanyweesa ikiindi. Likongolyo ndi
lyaakhupila kumurwe, lyanyweesa
ikiindi. Atweela likonolyo
lyaanyweesa tsikoolo tsiraano.

##
Ingokho yaakhalala naabi
khuuwulibwa. Niyo yaba umwinyayi
uwe lirima nga baamuwulile.
Likongolyo lyaarakikha khuutsekha
khuubona nga musaale weewe ali ni
lirima liikali liryo.

##
Ingokho yawaambibwa lirima liikali
naabi kila yikula kumunwa kwayo
yaakubalayisa luukali, yaamila
likongolyo.

##
Ingokho ni yaba nga yilayo ingo,
yaakanana maayi we likongolyo.
Kila maayi we likongolyo oyu
areeba ari, “Manya
waamboneelekho umwaana wase?”
Ingokho siyelamo ta.
Maayi we likongolyo wehembelela.

##
Maayi we likongolyo waawulila
khakono khaafwiiti, nga khaloma
khari, “Injeete maayi.” Maayiwe
waanyukanyuka waarekeresa
buulayi bubweene. Likono lyaba
lilikho lyaamila muunda mwe
ngokho.

##
Maayi we likongolyo waamuloma
ari, “Raambisa kamaani koowo ka
buraawa mwaana wase.”
Kamakongolyo kanyala khuuwunya
buubi naluundi nga sikanyalikha ni
khuulikha ta. Ingokho yaarakikha
khuulwaala.

##
Ingokho yaarakikha khukhaasa ni
khukhwaasimula. Lwanyuma
yeelakho yaamila ndi yaafuutsa.
Yaasimula ndi yaakholola. Indi
yaakholola. Likongolyo lyaba
lisinya!

##
Ingokho yeloosela khuukholola,
khukhwoolesa likongolyo ni
lyatuuma ibulafu khukhwaama
muunda we ngokho. Maayi we
likongolyo n’umwaana weewe
baafula, baaniina khu kusaala
bebisa.

##
Khukhwaamila abweene awo,
ingokho ni likongolyo bekyela be
buusiku.

##
* License: [CC-BY]
* Text: Winny Asara
* Illustration: Magriet Brink
* Translation: Fabian Wakholi
* Language: myx
