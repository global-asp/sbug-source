# Namutosi ni butsuune butaru

##
Aabawo khaalekho, bakhaana
bataru baatsya khureenya tsiikhu.

##
Antsye aaba abiilile naabi, kila
batsya i luutsi khuusuba.
Baryo baasuba nga benyaha, nga
behanyakila kameetsi.

##
Baatsya khukhebulila nga antsye
abukabukana.
Beeyunakho khuukobolayo ingo.

##
Nga bali aambi khukhwoola ingo,
Namutosi weyabaaba mu milo
mweewe. Wenyoola nga webiliile
kumukufu kweewe. Aryo
wekoontselela basheewe ari, “Ni
munjeete khukoboleyo.” Ne basaale
beewe baaloma bari antsye
bwelabuule naabi.

##
Aryo Namutosi waakobolayo iluutsi
yenyene.
Waanyoola kumukuufu kweewe, kila
akyeendaka khaangu khuukobolayo
ingo.
Ne wakoraana khu lwe shishiilima

##
Iburaangisikho waabonayo kumulilo
kumulikha nga kwaamila mu ntsu.
Waakyendaka khaangu woolayo,
waakhoonyaka khu lwiitsi.

##
Shamwiyaangisa khuubona nga
imbwa niyo iyamwiikulilawo
lulwiitsi, yaamureeba iri, “Ukana
shiina?”
Namutosi waakilamo ari, “Naatibile,
ari imeentsa shiifwo e khuukona.”
Imbwa yaamwiilamo iri, “Ingila
mukari, noola ta, ikhuluma.
Aryo Namutosi wenjila mu ntsu.

##
Lwanyuma imbwa yaamuloma iri,
“Indeekhele biilyo.”
Namutosi weelamo ari, “Ise
mbakhuteekhatsakilakho imbwa
biilyo ta.
Imbwa yaamuloma iri, “Teekha,
noola ta, inakhuluma!”
Aryo Namutosi wamaaya
waakiteekhela biilyo.

##
Imbwa yeelakho yaamuloma iri,
“Intsalile buulili.”
Namutosi waaloma ari, “Ne ise
nakhwaalatsakilakho imbwa buulili
ta.”
Imbwa nayo yaamurisaka iri, “Yaala
buulili, noola ta, inakhuluma.” Aryo
Namutosi waala buulili.

##
Buli busheele, Namutosi
aateekhatsaka, weeya mu ntsu,
luundi wasiingatsakila imbwa.
Aabawo lutweela imbwa yaloma
Namutosi iri, “Namutosi, shaleelo
indi khuutsya khukyeniyilakho
basaale baase. Ingana weeye intsu,
uteekhe biilyo, usiinge bibiindu
byase, nga ishiili khukobola ingo ta.

##
Lubaluba nga imbwa ilitsiile,
Namutosi waakusa butsuune butaru
khu murwe kweewe. Khatweela
waakhara mu khuriiri, khakhaandi
waakhara inyuma we lulwiitsi, ni
khakhaandi waakhara mwitaala.
Lwanyuma waarandabala tsindimo
khuutsya ingo.

##
Ne imbwa ni yakobola, yaheentsa
Namutosi. Yalaanga iri, “Namutosi,
uli waheena?”
Khatsuune khakhanyoowa
kheelamo khari, “Ise indi ano mu
khuriiri.” Khakhaandi nakho khari,
“Ise indi inyuma we lulwiitsi.” Khe
khataru nakho khari, “Ise indi ano
mwiitaala.”

##
Khaangukho, imbwa yaamanya iri
Namutosi waakiwomeele. Iryo
yaarakho tsindimo yaatima,
yaloonda luukyele paka mu shaalo.
Ne basaani ba Namutosi baaba nga
baakibuliile ni tsisoonyi. Imbwa
yashuukha, yenyukhilamo yaatima
yeelayo. Ni khukhwoolesa ari
sibakibonatsakakho luundi ta.

##
* License: [CC-BY]
* Text: Tessa Welch
* Illustration: Wiehan de Jager
* Translation: Fabian Wakholi
* Language: myx
